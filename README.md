# TownMap
A graph-based representation of a town for Data Structures in C++ course
Приложението „Карта на град” позволява намиране на маршрути и отговор на определени заявки за градска мрежа от кръстовища, свързани с улици. То се състои от три основни компонента, вдъхновени от MVC модела: TownMapUI клас, който реализира интерактивния елемент, т.е. взаимодействие с потребителя (в текущия вариант на проекта интерфейсът е конзолен); TownMap клас, който отговаря на заявките и осъществява връзка между интерфейса и вътрешното представяне; Graph клас, който за целите на задачата представлява граф, реализиран като списък от върхове, а всеки връх държи в себе си списъци с входящи и изходящи ребра. Това е подходящо, защото желаните операции лесно се превеждат до операции с графи, където върховете са кръстовищата, а ребрата – улиците между тях.
